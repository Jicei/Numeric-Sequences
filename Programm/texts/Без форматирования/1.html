<HTML>
    <HEAD>
    </HEAD>
<BODY>
<p>Основні поняття про числові послідовності.</p>
<p>Часто у повсякденному житті нам трапляються об’єкти, з якими зручно мати справу, якщо їх попередньо пронумерувати. Наприклад, номери мають місяці і квартали року, дні тижня, під'їзди і квартири будинку, вагони поїзда</p>
<p>Об'єкти, які пронумеровано поспіль натуральними числами 1, 2, 3, .... n, ..., утворюють послідовності.</p>
<p>Так, можна казати про послідовність сторінок у книзі, букв у слові, поверхів у будинку тощо.</p>
<p>Об’єкти, які утворюють послідовність, називають членами послідовності. Зрозуміло, що кожний член послідовності має свій номер. Наприклад, січень — це перший член у послідовності місяців року, число 3 — другий член послідовності простих чисел. Узагалі, якщо член послідовності мас номер л, то його називають л-м членом послідовності.</p>
<p>Якщо членами послідовності є числа, то таку послідовність називають числовою.</p>
<p>Наведемо приклади числових послідовностей.</p>
<p>1, 2. З, 4, 5, ... — послідовність натуральних чисел;</p>
<p>2,4, 6, 8, 10, ... — послідовність парних чисел;</p>
<p>0,3; 0,33; 0,333; ... — послідовність десяткових наближень дробу</p>
<p>19, 38, 67, 76, 95 — послідовність двоцифрових чисел, кратних 19;</p>
<p>-1, -2, -3, -4, -5, ... — послідовність від'ємних цілих чисел.</p>
<p>Надалі ми розглядатимемо тільки числові послідовності.</p>
<p>Наведені вище приклади показують, що послідовності бувають скінченнями і нескінченними. Наприклад, послідовність парних натуральних чисел це нескінченна послідовність, а послідовність двоцифрових чисел, кратних 19, — це скінченна послідовність.</p>
<p>Для позначення членів послідовності використовують букви з індексами:</p>
<p>a1, a2, a3, …, an, … .</p>
<p>Індекс указує порядковий номер члена послідовності. Для позначення самої послідовності використовують запис (аn). Наприклад, нехай (рn) — послідовність простих чисел. Тоді <i>p1</i> = 2<i>,<b> </b><i>p2 </i><i>= 3, </i><i>p3=</i><i>5, </i><i>p</i></i><i>4</i><i> = 7, р5 = 11 і т. д.</i></p>
<p>Послідовність вважають заданою, якщо кожний її член можна визначити за його номером.
</BODY>
</HTML>